{
  "party": "S",
  "party number": 0,
  "speech": [
    "Herr talman! F\u00f6rst vill jag s\u00e4ga att bist\u00e5ndet och utvecklingspolitiken i v\u00e4rlden \u00e4r kraftigt underfinansierade. Detta m\u00e5ste alla vara klara \u00f6ver. Ska vi kunna uppn\u00e5 m\u00e5len i Agenda 2030 beh\u00f6vs det mer pengar i v\u00e4rlden, inte mindre pengar. Det beh\u00f6vs allts\u00e5 fler l\u00e4nder som ger 0,7 eller allra helst 1 procent av sin bni i bist\u00e5nd - inte f\u00e4rre l\u00e4nder, som Moderaterna vill.",
    "Jag m\u00e5ste fr\u00e5ga n\u00e5got. Ni moderater g\u00f6r ju ett stort nummer av att ni i \u00e5r vill satsa, som ni s\u00e4ger, 2\u00a0\u00bd miljard kronor p\u00e5 ett r\u00e4ddningspaket f\u00f6r v\u00e4lf\u00e4rden och tryggheten i Sverige. Vi beh\u00f6ver inte diskutera hur mycket luft det \u00e4r i dessa 2\u00a0\u00bd miljarder, men jag kan konstatera att detta \u00e4r lika mycket som ni vill s\u00e4nka skatten med f\u00f6r dem som betalar statlig skatt varje \u00e5r de kommande \u00e5ren - allts\u00e5 f\u00f6r h\u00f6ginkomsttagare i Sverige.",
    "Varf\u00f6r \u00e4r det de fattiga i v\u00e4rlden som genom s\u00e4nkt bist\u00e5nd ska betala f\u00f6r den r\u00e4ddningsaktion som ni s\u00e4ger er vilja g\u00f6ra f\u00f6r v\u00e4lf\u00e4rd och trygghet i Sverige?"
  ]
}{
  "party": "MP",
  "party number": 4,
  "speech": [
    "Fru talman! F\u00f6rst och fr\u00e4mst har Sverige aldrig haft ett s\u00e5 stort el\u00f6verskott som vi har just nu. Vi exporterar till l\u00e4nder som exempelvis Finland, d\u00e4r man fortfarande sliter med att bygga klart det k\u00e4rnkraftverk man beslutade om i b\u00f6rjan av 2000-talet. Kostnaderna f\u00f6r att bygga det k\u00e4rnkraftverket har skenat iv\u00e4g - det har tredubblats - och n\u00e4r det v\u00e4l st\u00e5r f\u00e4rdigt kommer kostnaden f\u00f6r konsumenterna att vara mycket h\u00f6gre \u00e4n f\u00f6r dem som k\u00f6per billig vindkraftsel. ",
    "Vi har en explosion av vindkraftsel i Sverige just nu, och det ligger 18\u00a0terawattimmar i pipeline. Detta byggs p\u00e5 helt marknadsm\u00e4ssiga grunder. Min fr\u00e5ga till dig, Ulf Kristersson, \u00e4r d\u00e4rf\u00f6r: N\u00e4r du talar om att andra \u00e4gare \u00e4n Vattenfall har beslutat, p\u00e5 marknadsm\u00e4ssiga grunder, att det inte \u00e4r l\u00f6nsamt att renovera gamla reaktorer som R1 och R2 - vilka \u00e4gare t\u00e4nker du d\u00e5 p\u00e5? \u00c4r det ryska investerare, eller \u00e4r det kinesiska? Vilka \u00e4r det? Det finns n\u00e4mligen inga marknadsm\u00e4ssiga akt\u00f6rer som vill investera i R1 och R2. ",
    "(Appl\u00e5der)"
  ]
}{
  "party": "MP",
  "party number": 4,
  "speech": [
    "Fru talman! Om resultatet nu \u00e4r nedsl\u00e5ende i Larry S\u00f6ders \u00f6gon kan man fr\u00e5ga sig hur han ser p\u00e5 den bostadspolitik som bedrevs under den borgerliga regeringens \u00e5tta \u00e5r vid makten, n\u00e4r det byggdes betydligt mindre \u00e4n under de sex \u00e5r som vi har haft en r\u00f6dgr\u00f6n regering. Vi pratar verkligen om en enormt mycket l\u00e4gre niv\u00e5.",
    "Om det nu \u00e4r s\u00e5 viktigt att s\u00e4tta ett bostadspolitiskt m\u00e5l f\u00f6r hur m\u00e5nga bost\u00e4der som ska byggas kan man fr\u00e5ga sig varf\u00f6r man inte tog saken i egna h\u00e4nder och satte ett s\u00e5dant m\u00e5l under de \u00e5tta \u00e5ren, d\u00e5 Kristdemokraterna var ansvariga f\u00f6r bostadspolitiken under en stor del av \u00e5ren.",
    "Det \u00e4r viktigt att h\u00e5lla fokus p\u00e5 att vi har haft en enormt sv\u00e5r kris i Sverige - en h\u00e4lsokris och en kris f\u00f6r m\u00e4nniskoliv. Det har gjort att regeringen har varit tvungen att prioritera stora och historiskt snabba insatser. Vi har hittills satsat 250 miljarder kronor p\u00e5 de ekonomiska resurser som beh\u00f6vs f\u00f6r att samh\u00e4llet ska kunna forts\u00e4tta fungera. Inte minst har det varit viktigt att se till att vi inte f\u00e5r en upprepning av det som h\u00e4nde under finanskrisen, n\u00e4r det var en borgerlig regering. D\u00e5 drogs kreditmarknaden samman, vilket p\u00e5verkade bostadsbyggandet och bostadsmarknaden v\u00e4ldigt kraftigt.",
    "D\u00e4rf\u00f6r har vi inom ramen f\u00f6r Finansiella stabilitetsr\u00e5det - regeringen tillsammans med Riksbanken, Riksg\u00e4ldskontoret och Finansinspektionen - ocks\u00e5 vidtagit historiskt stora insatser som har gjort att vi fortsatt har en fungerande kreditmarknad, det vill s\u00e4ga att man kan l\u00e5na n\u00e4r man ska k\u00f6pa sin bostad och att byggbolag ocks\u00e5 kan f\u00e5 l\u00e5n f\u00f6r att g\u00f6ra bostadsinvesteringar. Det g\u00f6r ocks\u00e5 att vi inte har sett n\u00e5gra s\u00e4ttningar p\u00e5 bostadsmarknaden, vilket annars har varit v\u00e4ldigt vanligt i kriser som drabbat v\u00e5rt land tidigare.",
    " STYLEREF Kantrubrik \\* MERGEFORMAT Svar p\u00e5 interpellationer",
    "Vi har nu en betydligt aktivare bostadspolitik \u00e4n under tidigare \u00e5r n\u00e4r det har varit mer av marknadst\u00e4nkande, vilket ju har varit Kristdemokraternas och Alliansens recept. Vi har till exempel investeringsst\u00f6den, som g\u00f6r att vi nu satsar flera miljarder varje \u00e5r p\u00e5 att f\u00e5 en produktion av den typ av bost\u00e4der som inte har lyfts med marknadskrafternas medel, allts\u00e5 sm\u00e5 och energieffektiva hyresl\u00e4genheter med en rimlig hyresniv\u00e5.",
    "Jag m\u00e5ste st\u00e4lla en fr\u00e5ga n\u00e4r det g\u00e4ller detta med att s\u00e4tta upp m\u00e5l. F\u00f6r mig luktar det som en \u00e5terg\u00e5ng till gamla tiders bostadspolitik, n\u00e4r det var staten och politiken som helt styrde bostadsmarknaden. Under miljonprogrammets dagar satte man upp ett m\u00e5l och hade stora offentliga utgifter f\u00f6r att finansiera bostadsbyggandet. \u00c4r det detta som Larry S\u00f6der vill komma tillbaka till? Vi har ju annars i ganska bred samsyn g\u00e5tt bort fr\u00e5n politiskt styrt bostadsbyggande i Sverige och tyckt att det ska vara mer av efterfr\u00e5gan som ska styra bostadsbyggandet.",
    "Jag undrar om Larry S\u00f6der dr\u00f6mmer om mer av en planekonomisk bostadspolitik med stora samh\u00e4llspolitiska insatser f\u00f6r bostadsbyggandet, eller tycker Larry S\u00f6der att marknaden ocks\u00e5 ska vara med och p\u00e5verka bostadsbyggandet? Om man nu vill s\u00e4tta upp ett m\u00e5l m\u00e5ste man ha en id\u00e9 om vilka verktyg man ska s\u00e4tta i regeringens och riksdagens h\u00e4nder f\u00f6r att m\u00e5let ska kunna uppn\u00e5s. ",
    "Jag tycker ocks\u00e5 att j\u00e4mf\u00f6relsen med bilindustrin \u00e4r intressant. Har Sverige ett m\u00e5l f\u00f6r hur m\u00e5nga bilar som ska byggas? Jag har inte sett n\u00e5got s\u00e5dant m\u00e5l under vare sig den r\u00f6dgr\u00f6na eller den borgerliga regeringen.",
    "Jag tycker att det \u00e4r magstarkt n\u00e4r Larry S\u00f6der tar i med br\u00f6sttoner om bostadsbyggandet fram\u00f6ver och om att ett m\u00e5l skulle l\u00f6sa de problem som vi har. D\u00e4remot beh\u00f6vs det stora samh\u00e4llsinvesteringar, och d\u00e4r \u00e4r Larry S\u00f6der och Kristdemokraterna svaret skyldiga. En av de absolut viktigaste \u00e5tg\u00e4rderna f\u00f6r att f\u00e5 ett \u00f6kat bostadsbyggande \u00e4r att bygga ut infrastrukturen. ",
    "Vi har ocks\u00e5 haft en plan som det tidigare har funnits samsyn kring, Sverigef\u00f6rhandlingen, d\u00e4r hundratusentals bost\u00e4der skulle byggas i samband med att man byggde nya stambanor f\u00f6r h\u00f6ghastighetst\u00e5g och ocks\u00e5 gjorde investeringar i storstadsomr\u00e5dena. Detta s\u00e4ger Kristdemokraterna nej till. Kristdemokraterna vill inte genomf\u00f6ra de planerna och s\u00e4ger d\u00e4rmed nej till hundratusentals nya bost\u00e4der i Sverige. D\u00e5 kan man fr\u00e5ga sig vad ett m\u00e5l egentligen \u00e4r v\u00e4rt."
  ]
}{
  "party": "S",
  "party number": 0,
  "speech": [
    "Herr talman! Om jag inte hade skrivit under januariavtalet kanske Jonas Sj\u00f6stedt hade f\u00e5tt som han vill, Ulf Kristersson som Sveriges statsminister. Det \u00e4r alternativet. Det \u00e4r kanske d\u00e4rf\u00f6r Jonas Sj\u00f6stedt lierar sig med moderater, sverigedemokrater och kristdemokrater.",
    "I dag \u00e4r 60 procent av de akt\u00f6rer som utf\u00f6r n\u00e5got \u00e5t Arbetsf\u00f6rmedlingen inom arbetsmarknadspolitik privata akt\u00f6rer. Jag vet sj\u00e4lv av egen erfarenhet fr\u00e5n mitt fackliga arbete att m\u00e5nga akt\u00f6rer g\u00f6r ett bra arbete inom ramen f\u00f6r Trygghetsfonden. Men det ska fungera f\u00f6r alla, och det \u00e4r bland annat d\u00e4rf\u00f6r som m\u00e4nniskor som \u00e4r funktionsnedsatta \u00e4r borttagna fr\u00e5n detta. Och vi kr\u00e4ver naturligtvis att var man \u00e4n befinner sig i landet ska Arbetsf\u00f6rmedlingen finnas d\u00e4r, i alla kommuner. Man ska ha hj\u00e4lp till ett nytt arbete, punkt slut."
  ]
}{
  "party": "L",
  "party number": 7,
  "speech": [
    "Herr talman! Jag tackar statsministern f\u00f6r svaret. F\u00f6r Liberalerna \u00e4r det viktigt att om vi g\u00e5r fram\u00e5t se till att vi f\u00e5r mer operativ kraft inom till exempel Europol. Det var till exempel bara f\u00f6r n\u00e5gra dagar sedan, eller helt nyligen, som man tillsammans slog ut en spr\u00e4ng\u00e4mnesfabrik i Polen som \u00e4gnade sig \u00e5t att f\u00f6rse grovt kriminella runt om i Europa och framf\u00f6r allt i Sverige, verkar det som, med spr\u00e4ng\u00e4mnen. Det g\u00e4ller att man f\u00f6rst\u00e4rker detta.",
    "Vi ser att Eurojust g\u00e4rna kan f\u00e5 ett breddat uppdrag till exempel n\u00e4r det g\u00e4ller terrorism. Det vore bra om regeringen tog med detta n\u00e4r man nu g\u00e5r in i Eppo.",
    "Slutligen m\u00e5ste man n\u00e4mna bankunionen. Jag och Liberalerna v\u00e4lkomnar engagemanget f\u00f6r att ta starkare steg in p\u00e5 den europeiska ekonomiska arenan. Det \u00e4r ingen hemlighet att Liberalerna r\u00f6stade f\u00f6r att vi skulle delta i euron. Det kanske hade varit bra f\u00f6r svenska l\u00f6ntagare i dag om man ser till k\u00f6pkraften. Bankunionen har en viktig roll f\u00f6r att st\u00e4rka arbetet mot penningtv\u00e4tt. Pengarna m\u00e5ste tv\u00e4ttas efter att de har f\u00f6rtj\u00e4nats p\u00e5 d\u00f6d och el\u00e4nde."
  ]
}{
  "party": "V",
  "party number": 3,
  "speech": [
    " STYLEREF Kantrubrik \\* MERGEFORMAT Naturv\u00e5rd och biologisk m\u00e5ngfald",
    "Herr talman! Jag menar att den illegala jakten kanske \u00e4r det st\u00f6rsta hotet mot en livskraftig vargstam. Jag blir f\u00f6rbluffad n\u00e4r jag h\u00f6r Kjell-Arne Ottosson indirekt legitimera illegal jakt. Det var i alla fall s\u00e5 jag uppfattade det. Han sa s\u00e5 h\u00e4r: Och vips s\u00e5 g\u00e5r m\u00e4nniskor \u00f6ver gr\u00e4nsen och jagar varg.",
    "Ska vi se p\u00e5 annan brottslighet p\u00e5 samma s\u00e4tt? Vips s\u00e5 g\u00e5r m\u00e4nniskor \u00f6ver gr\u00e4nsen och r\u00e5nar en bank. Vips s\u00e5 g\u00e5r m\u00e4nniskor \u00f6ver gr\u00e4nsen och k\u00f6r 250 kilometer i timmen p\u00e5 en motorv\u00e4g f\u00f6r att de har en bil som g\u00e5r s\u00e5 fort. S\u00e5 kan vi ju inte se p\u00e5 den utbredda brottsligheten. ",
    "Jag skulle vilja h\u00f6ra vad Kristdemokraterna tycker. Anser Kristdemokraterna att vi ska ta i med h\u00e5rdhandskarna mot tjuvjakten? Ska vi agera f\u00f6r att f\u00e5 bort tjuvjakten helt och h\u00e5llet fr\u00e5n skog och mark? Detta h\u00f6rde jag inte fr\u00e5n Kjell-Arne Ottosson."
  ]
}