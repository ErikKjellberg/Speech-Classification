{
  "party": "M",
  "party number": 1,
  "speech": [
    "Fru talman! Sedan socialf\u00f6rs\u00e4kringsminister Shekarabi tilltr\u00e4dde har vi flera g\u00e5nger, senast i dag h\u00e4r i kammaren, h\u00f6rt ministern lova h\u00f6jda pensioner f\u00f6r dem med l\u00e4gst pension, ut\u00f6ver det som \u00e4r \u00f6verenskommet i Pensionsgruppen. Regeln \u00e4r att vi i Pensionsgruppen ska vara \u00f6verens om de f\u00f6r\u00e4ndringar som ska genomf\u00f6ras. Det h\u00e4r \u00e4r inte n\u00e5got som vi har beslutat om.",
    " STYLEREF Kantrubrik \\* MERGEFORMAT Fr\u00e5gestund",
    "Det m\u00e4rkliga \u00e4r att regeringen inte har valt att s\u00e4nka skatten f\u00f6r just den grupp som har l\u00e4gst pensioner utan har valt att fr\u00e5n och med den 1\u00a0januari tv\u00e4rtemot sina l\u00f6ften s\u00e4nka skatten f\u00f6r pension\u00e4rer med \u00f6ver 17\u00a0000 i pension. Vi moderater skulle ha s\u00e4nkt skatten f\u00f6r alla pension\u00e4rer om vi hade haft makten, vilket skulle ha gett flera hundra kronor mer i pl\u00e5nboken fr\u00e5n ny\u00e5ret.",
    "Min fr\u00e5ga till statsr\u00e5det \u00e4r d\u00e4rf\u00f6r: Hur kan ministern utlova h\u00f6jda pensioner n\u00e4r det inte \u00e4r beslutat i Pensionsgruppen och n\u00e4r man inte ens s\u00e4nker skatten f\u00f6r den grupp pension\u00e4rer som har de l\u00e4gsta inkomsterna?"
  ]
}{
  "party": "C",
  "party number": 5,
  "speech": [
    "Fru talman! Jag vill tacka socialministern f\u00f6r svaret. ",
    "Det \u00e4r otroligt tillfredsst\u00e4llande att vi till stora delar g\u00f6r samma analys av vilka problem det \u00e4r som g\u00f6r att vi inte fullt ut kan nyttja potentialen i ambulanstransporter \u00f6ver de nordiska l\u00e4ndernas gr\u00e4nser.",
    "Jag ser det som mycket gl\u00e4djande och lovande att socialministern delar min och andras bild av att det m\u00e5ste till skyndsamma \u00e5tg\u00e4rder f\u00f6r att s\u00e4kerst\u00e4lla f\u00f6rfattningsm\u00e4ssigt st\u00f6d f\u00f6r ett dagligt gr\u00e4ns\u00f6verskridande samarbete med ambulanser \u00f6ver gr\u00e4nsen i Norden.",
    "Med tanke p\u00e5 att regioner som J\u00e4mtland H\u00e4rjedalen och Norrbotten liksom Sveriges Kommuner och Landsting och norska h\u00e4lsodepartementet redan i flera \u00e5r har f\u00f6rs\u00f6kt att p\u00e5kalla det svenska socialdepartementets uppm\u00e4rksamhet f\u00f6r att ta itu med dessa gr\u00e4nshinder \u00e4r jag den f\u00f6rsta att v\u00e4lkomna socialministerns initiativ att unders\u00f6ka hur en \u00f6versyn av de svenska regler som skapar dessa hinder kan genomf\u00f6ras.",
    "\u00c4ven om det sedan l\u00e4nge har funnits ett samarbete kring ambulans- och ambulanshelikoptertransporter genom det gr\u00e4nsr\u00e4ddningsavtal som ministern n\u00e4mnde delar jag SKL:s och socialministerns bed\u00f6mning att svensk lagstiftning beh\u00f6ver utvecklas f\u00f6r att mer offensivt st\u00f6dja m\u00f6jligheten till dagligt samarbete.",
    "F\u00f6r alla oss som lever och verkar i Sveriges fantastiska gr\u00e4nsregioner, oavsett om det \u00e4r i Tornedalen, granne med Finland tv\u00e4rs \u00f6ver Torne\u00e4lven - vilket jag sj\u00e4lv har f\u00f6rm\u00e5nen att f\u00e5 g\u00f6ra - eller p\u00e5 Sveriges v\u00e4stra sida med gr\u00e4nsen mot Norge eller i Sk\u00e5ne med Danmark p\u00e5 andra sidan Sundet, \u00e4r gr\u00e4nsen i f\u00f6rsta hand en m\u00f6jlighet och en tillg\u00e5ng snarare \u00e4n ett problem och ett hinder.",
    "Vi som \u00e4r gr\u00e4nsg\u00e5ngare och bortsk\u00e4mda med goda grannar k\u00e4nner oss v\u00e4ldigt rika. Vi har ju dubbelt av allting. Vi har tillg\u00e5ng till utbudet p\u00e5 b\u00e5da sidorna av gr\u00e4nsen. Vi r\u00f6r oss \u00f6ver och korsar st\u00e4ndigt gr\u00e4nsen. Vi handlar p\u00e5 andra sidan, vi jobbar p\u00e5 andra sidan och vi har n\u00e4ra och k\u00e4ra p\u00e5 b\u00e5da sidor om gr\u00e4nsen. Vi \u00e4r gr\u00e4nsg\u00e5ngare.",
    "Fru talman! Gr\u00e4nsen \u00e4r ibland ocks\u00e5 dubbel. Den b\u00e5de finns d\u00e4r och inte. Den syns inte alltid men ibland. Ofta m\u00e4rker vi knappt att gr\u00e4nsen finns d\u00e4r. Men pl\u00f6tsligt stoppar den oss. Den hindrar oss och s\u00e4tter k\u00e4ppar i hjulet f\u00f6r v\u00e5r r\u00f6rlighet och v\u00e5rt dagliga liv. V\u00e5r stora v\u00e4rld krymper. V\u00e5ra gr\u00e4nsl\u00f6sa m\u00f6jligheter begr\u00e4nsas i on\u00f6dan, inte s\u00e4llan av byr\u00e5kratiska hinder. Det \u00e4r regler som funkar och beh\u00f6vs i en nationalstat men som kr\u00e5nglar till det n\u00e4r de goda l\u00f6sningarna finns n\u00e4ra till hands.",
    " STYLEREF Kantrubrik \\* MERGEFORMAT Svar p\u00e5 interpellationer",
    "Ett exempel p\u00e5 gr\u00e4nshinder som vi med politiska krafttag och konkreta f\u00f6r\u00e4ndringar i regelverk kan och m\u00e5ste avskaffa \u00e4r just de som hindrar ett effektivt resursutnyttjande av ambulanser och ambulanstransporter mellan Sverige, Norge, Finland och Danmark, oavsett om de sker p\u00e5 land, p\u00e5 vatten eller i luften.",
    "N\u00e4r vi i Mittengruppen i Nordiska r\u00e5det i b\u00f6rjan av augusti bes\u00f6kte sjukhuset i R\u00f8ros och f\u00f6rutom norsk sjukv\u00e5rdspersonal \u00e4ven m\u00f6tte f\u00f6retr\u00e4dare f\u00f6r Region J\u00e4mtland H\u00e4rjedalen och Fun\u00e4sdalens h\u00e4lsocentral l\u00e4rde vi oss mer om f\u00f6ruts\u00e4ttningarna f\u00f6r att bedriva gr\u00e4ns\u00f6verskridande sjukv\u00e5rd.",
    "F\u00f6r den enskilde som drabbas av sjukdom eller olycka \u00e4r det viktigaste ett snabbt och s\u00e4kert omh\u00e4ndertagande. F\u00f6r den stackars skid\u00e5kare som bryter benet p\u00e5 skidsemestern i Fun\u00e4sdalen \u00e4r det viktigare att snabbt f\u00e5 v\u00e5rd \u00e4n att ambulansen r\u00e5kar vara norsk eller svensk, eller att man f\u00e5r komma till sjukhuset i norska R\u00f8ros eller till sjukhuset lite l\u00e4ngre bort i \u00d6stersund. S\u00e5 \u00e4r det ocks\u00e5 om man r\u00e5kar ut f\u00f6r ett hj\u00e4rtstopp under \u00e4lgjakten i Kuivakangas eller f\u00f6r den som r\u00e5kar ut f\u00f6r en trafikolycka i T\u00f6cksfors.",
    "Det \u00e4r f\u00f6r den enskilda m\u00e4nniskan som vi m\u00e5ste ta bort dessa gr\u00e4nshinder och ge lagligt st\u00f6d.",
    "Jag upplever att socialministern och jag \u00e4r \u00f6verens i ganska mycket, men jag saknar den lilla del som r\u00f6r l\u00e4kemedelshantering som jag har synliggjort i interpellationen. Jag vill d\u00e4rf\u00f6r be ministern att utveckla den delen."
  ]
}{
  "party": "SD",
  "party number": 2,
  "speech": [
    "Fru talman! Det ska jag g\u00f6ra, och jag tackar f\u00f6r att jag ben\u00e4mndes som bra; det v\u00e4rmer.",
    "Tro mig n\u00e4r jag s\u00e4ger att jag g\u00f6r vad jag kan f\u00f6r att dessa personer inte ska f\u00e5 f\u00f6retr\u00e4da mitt parti. Det g\u00f6r mig ont att beh\u00f6va st\u00e5 i kammaren och ta ansvar f\u00f6r s\u00e5dant som andra f\u00f6retr\u00e4dare har sagt n\u00e4r mitt sanna engagemang och min enda vilja \u00e4r att just stoppa m\u00e4ns v\u00e5ld mot kvinnor."
  ]
}{
  "party": "L",
  "party number": 7,
  "speech": [
    "Fru talman! F\u00f6r oss liberaler \u00e4r det sj\u00e4lvklart att Sverige ska samarbeta mest och mest omfattande med de l\u00e4nder som st\u00e5r oss n\u00e4rmast. Det \u00e4r, i det h\u00e4r fallet, f\u00f6ga f\u00f6rv\u00e5nande v\u00e5ra grannar i v\u00e4ster, Norge. Att vi f\u00f6rdjupar det polisi\u00e4ra samarbetet ocks\u00e5 inom ramen f\u00f6r EU-samarbetet ser vi som ytterst v\u00e4lkommet. Men det \u00e4r viktigt att vi tar det h\u00e4r steget. Det kommer att visa att samarbete leder till mer effektivitet, mer trygghet och minskad brottslighet.",
    "Vissa fr\u00e5gor om F\u00f6rsvarsmaktens personal",
    " Samarbete mellan svenska och norska s\u00e4rskilda insats-grupper i krissitua-tioner",
    "Det \u00e4r viktigt att komma ih\u00e5g att det nordiska samarbetet \u00e4r unikt och p\u00e5 m\u00e5nga s\u00e4tt speciellt. Jag vill understryka att \u00e4ven det samarbete vi har med v\u00e5r n\u00e4rmaste nordiska granne i \u00f6ster, Finland, ocks\u00e5 \u00e4r omfattande. Det g\u00f6rs m\u00e4ngder av gemensamma polisi\u00e4ra insatser, inte minst i omr\u00e5det runt Haparanda-Tornio, vilket \u00e4r viktigt f\u00f6r att \u00f6ka tryggheten i det gr\u00e4nslandet.",
    "Samarbetet mellan Sverige och Norge \u00e4r ocks\u00e5 speciellt. Mellan storstadsregionerna Oslo och Stockholm, d\u00e4r riksdagen \u00e4r bel\u00e4gen, g\u00e5r ett viktigt str\u00e5k genom M\u00e4lardalen d\u00e4r man m\u00e5ste vara beredd p\u00e5 att g\u00f6ra stora insatser.",
    "Jag tror att samarbetet kan utvecklas ytterligare. Det p\u00e5g\u00e5r en diskussion; Norge har f\u00f6r m\u00e5nga utbildade poliser och kan inte anst\u00e4lla dem alla. Det finns d\u00e4rf\u00f6r hundratals poliser i Norge som inte jobbar inom polisen. Om vi utvecklar samarbetet skulle de mycket v\u00e4l, med en kortare kompletteringsutbildning, kunna t\u00e4nkas jobba i Sverige. De skulle kunna f\u00f6rst\u00e4rka den svenska polisen n\u00e4r vi har avsatt resurser f\u00f6r att anst\u00e4lla fler poliser, inte minst i de v\u00e4stra delarna d\u00e4r Sverige och Norge \u00e4r s\u00e5 pass integrerade.",
    "Fru talman! Det \u00e4r l\u00e4tt f\u00f6r en liberal att v\u00e4lkomna ett \u00f6kat samarbete mellan Sverige och Norge f\u00f6r minskad brottslighet och \u00f6kad trygghet i den delen av Sverige, till exempel V\u00e4rmland och l\u00e4ngs gr\u00e4nsen. Jag yrkar allts\u00e5 bifall till utskottets f\u00f6rslag i bet\u00e4nkandet.",
    "(Appl\u00e5der)",
    "\u00d6verl\u00e4ggningen var h\u00e4rmed avslutad.",
    "(Beslut fattades under \u00a7\u00a011.)"
  ]
}{
  "party": "S",
  "party number": 0,
  "speech": [
    " STYLEREF Kantrubrik \\* MERGEFORMAT Fortsatt svenskt deltagande i den milit\u00e4ra utbildnings-insatsen i Irak",
    "Fru talman! Tack, Sven-Olof S\u00e4llstr\u00f6m, f\u00f6r fr\u00e5gorna!",
    "Sverige har naturligtvis upprepade g\u00e5nger diskuterat med koalitionen om var vi \u00e4r placerade och vad vi utf\u00f6r. S\u00e5 sent som f\u00f6r en vecka sedan eller tv\u00e5 var det ju ett m\u00f6te med koalitionen f\u00f6r att diskutera hur arbetet framskrider.",
    "Det h\u00e4r \u00e4r en l\u00f6pande diskussion om hur insatsen ska utformas. Vi m\u00e5ste naturligtvis inse att vi \u00e4r ett av v\u00e4ldigt m\u00e5nga l\u00e4nder som deltar, och sett till antal personer \u00e4r vi en f\u00f6rh\u00e5llandevis liten del. Det g\u00e4ller att f\u00e5 allt detta att passa ihop.",
    "Vi har varit i Kurdistanregionen och gjort viktiga insatser d\u00e4r tidigare. Det ska vi absolut vara stolta och n\u00f6jda \u00f6ver. Nu har man efterfr\u00e5gat oss f\u00f6r andra insatser som vi nu utf\u00f6r.",
    "N\u00e4r det g\u00e4ller det komplicerade f\u00f6rh\u00e5llandet till f\u00f6rsvarsministern verkar Sven-Olof S\u00e4llstr\u00f6m vara inne p\u00e5 att det skulle vara n\u00e5gonting annat att vara i Kurdistanregionen. Men s\u00e5 \u00e4r det inte. Det \u00e4r formellt sett inte l\u00e4ngre bort fr\u00e5n den irakiska f\u00f6rsvarsministern, eftersom de peshmergasoldater som det handlar om att utbilda i Kurdistanregionen \u00e4r en del av den irakiska f\u00f6rsvarsmakten. Har man uppfattningen att de inte \u00e4r det skulle jag s\u00e4ga att vi har ett helt annat problem att diskutera n\u00e4r det g\u00e4ller hur insatsen g\u00e5r till.",
    "Vem styr Irak n\u00e4sta \u00e5r? Det \u00e4r mer \u00e4n en 10\u00a0000-kronorsfr\u00e5ga, och vi m\u00e5ste naturligtvis alla v\u00e4ldigt noga f\u00f6lja hur den h\u00e4r utvecklingen sker, vilka som styr och vilka de m\u00f6jligen influeras av."
  ]
}{
  "party": "SD",
  "party number": 2,
  "speech": [
    "Fru talman! Peter Eriksson kallar det f\u00f6r korruption. Jag skulle dock vilja s\u00e4ga att en stor del av problemet ligger i att det faktiskt inte handlar om korruption. I det fall som jag tar upp i interpellationen, African Enterprise Challenge Fund, har Sida hittills valt att inte polisanm\u00e4la, och det \u00e4r just d\u00e4rf\u00f6r att man inte kan se att det har beg\u00e5tts n\u00e5got brott. Fonden \u00e4r ju en frist\u00e5ende juridisk organisation som i princip kan hantera sina egna pengar som de vill. Det \u00e4r sj\u00e4lva kruxet.",
    " STYLEREF Kantrubrik \\* MERGEFORMAT Svar p\u00e5 interpellationer",
    "Statsr\u00e5det Peter Eriksson s\u00e4ger att man beh\u00f6ver fler controllrar. Jag undrar om det just \u00e4r storleken p\u00e5 f\u00f6rvaltningen som \u00e4r problemet eller det faktum att f\u00f6rvaltningen verkar strunta i det interna regelverket. Jag skulle s\u00e4ga att det snarare \u00e4r det senare som \u00e4r problemet. Sida kan anst\u00e4lla 15\u00a0controllrar till, men om de inte fr\u00e5gar hur mycket en viss organisation betalar ut i l\u00f6n spelar det ingen roll. D\u00e5 kommer man i alla fall inte att f\u00e5 veta det.",
    "Att det hela beror p\u00e5 att man agerar i milj\u00f6er som \u00e4r sv\u00e5ra h\u00e5ller inte heller som f\u00f6rklaring. Visst agerar Sida i milj\u00f6er som \u00e4r sv\u00e5ra. Det vet vi alla, och jag f\u00f6rst\u00e5r det. Men det tidigare fallet som jag n\u00e4mnde, d\u00e4r Sida fr\u00f6s utbetalningarna f\u00f6rra \u00e5ret, g\u00e4llde en organisation som var baserad i Schweiz. Schweiz \u00e4r ett land som \u00e4r rikt och har v\u00e4ldigt liten korruption, men \u00e4nd\u00e5 var det s\u00e5 att en av Sidas samarbetspartner, som f\u00e5tt en r\u00e4tt rej\u00e4l slant \u00f6ver \u00e5ren, kunde s\u00e4tta spr\u00e4tt p\u00e5 pengarna f\u00f6r egna n\u00f6jen. Man kan allts\u00e5 inte skylla p\u00e5 att just milj\u00f6n \u00e4r problemet, utan i st\u00e4llet \u00e4r det branschkulturen som \u00e4r problemet. Det vill jag h\u00e4vda.",
    "I interpellationssvaret s\u00e4ger ocks\u00e5 statsr\u00e5det s\u00e5 h\u00e4r n\u00e4r det g\u00e4ller just l\u00f6neniv\u00e5erna: \"Vad g\u00e4ller l\u00f6ner specifikt inom utvecklingssamarbetet f\u00f6r Sida kontinuerligt en dialog om rimliga l\u00f6neniv\u00e5er b\u00e5de med andra givare och samarbetspartner.\" Jag skulle d\u00e4rf\u00f6r vilja att statsr\u00e5det svarar p\u00e5 en ganska enkel fr\u00e5ga i n\u00e4sta replikskifte: Hur f\u00f6r man en dialog om rimliga l\u00f6ner om man inte fr\u00e5gar och om organisationerna inte l\u00e4mnar ut uppgifter om hur h\u00f6ga l\u00f6ner de betalar ut? Det \u00e4r v\u00e4l inte en dialog utan snarast en monolog i s\u00e5 fall. Det \u00e4r en ganska enkel fr\u00e5ga som jag skulle vilja ha ett svar p\u00e5."
  ]
}